# -*- mode: mandoku-view; -*-
#+TITLE: 歸田類稿
#+DATE: 2015-08-25 00:08:40.734601
#+PROPERTY: ID KR4d0425
#+PROPERTY: BASEEDITION WYG    
#+PROPERTY: JUAN 卷二十二
<pb:KR4d0425_WYG_022-1a>¶
欽定四庫全書¶
　歸田類稿巻二十二¶
　　　　　　　　　　　　元　張養浩　撰¶
　　五言絶句¶
　　　詠荷花¶
水府羣仙㑹紅雲擁翠霞黄昬不歸去認得老夫家¶
　　　遂閒堂¶
蕩漾濼湖月氤氲華鵲雲是中有佳趣未易與人云¶
<pb:KR4d0425_WYG_022-1b>¶
　　　綽然亭即事二首¶
茅亭雖若小左右皆春色風霜一戒嚴惟見松與柏¶
水逝月仍在山深雲不知松陰鶴立久似待老夫詩¶
　　　郊飲醉歸¶
昨朝醉田間欲借山為枕青山不肯前却枕白雲寢¶
　　　過杭州伯顔丞相廟¶
取宋市不易歸朝容若愚誰知六經外元有聖人徒¶
　　七言絶句¶
<pb:KR4d0425_WYG_022-2a>¶
　　　堂邑宣化堂退食¶
縣齋公退炷爐熏聊為塵煩一解紛開户不教香逺去¶
簟紋浮動半牕雲¶
　　　行水灾郊外¶
雲駁疎陰漏日華曨曨晨色散林鴉馬前怪底猶明月¶
路轉滿川蕎麥花¶
　　　綽然亭口號¶
十年堅卧玉溪東多謝山靈肯我容為問賞心誰是伴¶
<pb:KR4d0425_WYG_022-2b>¶
抱雲挂月兩竒峰¶
薄暮池亭獨倚笻寒山逺火透林紅却愁今夕雲霄外¶
萬叠屏風一炬空¶
　　　送客郊行二首¶
茅屋春融桑柘煙地偏雞犬靜柴闗野人不解康衢頌¶
短笛一聲牛背山¶
牛羊散亂滿郊坰日莫吹烟草際生野老不須誇穡事¶
馬頭已自見昇平¶
<pb:KR4d0425_WYG_022-3a>¶
　　　大明湖泛舟¶
浮空汎景泝流光箕踞船頭倒羽觴喚出湘靈歌一曲¶
水雲揺蕩暮山蒼¶
　　　題張古齋書室¶
鼎彛卣鬲夏商前圗畫琴書晉宋間席促爐熏談至莫¶
落紅吹滿小重山¶
　　　南口道中¶
巖壑秋髙楓葉丹天風吹我畫圗間近來人説鑾輿過¶
<pb:KR4d0425_WYG_022-3b>¶
數日香塵不見山¶
　　　綽然亭十首¶
宦途華髪厭飄零一旦歸来萬慮冥莫道閒人無事業¶
翠紅栽滿綽然亭¶
一亭新構僅如蝸但逺塵埃便自佳底事東風不容物¶
掀簾吹落膽瓶花¶
自築層臺草棘間興来時復一躋攀不知老眼髙多少¶
脚底雲生無數山¶
<pb:KR4d0425_WYG_022-4a>¶
詩書堆案小牕明花竹交加影半横燕子日長人睡起¶
一簾紅雨落無聲¶
山遶田園水遶菴遨逰隨處儘吾堪老来世事都無味¶
惟覺林泉蔗許甘¶
溪毛園甲儘芳生野鶩河魚亦可羮侑食不須絲與竹¶
只聽兒子讀書聲¶
牕影曨曨破曉寒卧看紅日上簷端雄鷄説與休多事¶
老子而今不屬官¶
<pb:KR4d0425_WYG_022-4b>¶
虗名常恐汨吾天一日能閒便是仙賓客有無何足校¶
署門未覺翟公賢¶
世途覆轍日相隨不待功成也合歸直道遂心方説退¶
卻疑老子不知機¶
裴度歸休緑野堂鑑湖曽説賀知章老夫何敢前賢比¶
蔀屋荒村分退臧¶
　　　村居¶
萬山青繞綽然亭莫怪龎公懶入城六月人間日如火¶
<pb:KR4d0425_WYG_022-5a>¶
披襟松影聽泉聲¶
　　　贈李祕監(至治間曽/畫御容)¶
封章曽拜殿廷間凜凜丰儀肅九闗囘首橋山涙成血¶
逢君不忍問龍顔¶
　　　拜東平王拜住丞相畫像¶
孤忠自倚了澄清笑視羣姦不足争壯志未酬還中彼¶
披圗老淚雨如傾¶
　　　夜坐綽然亭¶
<pb:KR4d0425_WYG_022-5b>¶
夜深獨坐綽然亭林隙誰家燈火明鶴夢不驚人語定¶
空山一𣲖亂泉聲¶
　　　翠陰亭漫興十首¶
池荷香冷碧雲愁林樹陰疎翠幄收老子胡牀山影裏¶
擬尋詩句壓髙秋¶
往歳歸心日夜馳而今何幸遂歸期回頭卻憶從前事¶
真似邯鄲夢覺時¶
野人野處四三年雲擁柴闗晝寂然時向東南一登眺¶
<pb:KR4d0425_WYG_022-6a>¶
亂山龍虎欲来前¶
終日書堂足誦聲斜陽猶放半牕明硯乾旋滴花瓶水¶
春逐新詩筆下生¶
三十年前種此林當時豈憶此投簪而今嘯傲清陰底¶
未覺從前錯用心¶
緑瓊州渚紫金山滿目風煙白鳥閒莫道好詩無覔處¶
隠然多在夕陽間¶
山妻中饋糝藜羮婢子兵厨取酒傾更喜小兒能養志¶
<pb:KR4d0425_WYG_022-6b>¶
琅琅不斷讀書聲¶
兩峰華鵲奠西東老子幽居政在中可是天公相愛甚¶
預為陳設待衰翁¶
向来山在夢魂邊今日山居掌握間我即是山山是我¶
君如不信問諸山¶
鉛槧圗書日與偕空庭過雨滿莓苔博山煙底跏趺坐¶
看得瓶花一半開¶
　　　題李瓶之池亭並頭白蓮¶
<pb:KR4d0425_WYG_022-7a>¶
月光月華幾何年一笑相逢寂寞邊應為湖亭風景好¶
並肩來看水中天(月光月華晉靳淮二女皆有國/色劉聰納為左右嬪見晉書)¶
　　　山中¶
朝居日日憶山中擬欲題詩徧玉峰今日好山俱在眼¶
郤愁詩思不能供¶
　　　題李廣犯夜圗¶
犯法寜論故與新無私方可見為臣竟将尉死将軍手¶
誰道當年國有人¶
<pb:KR4d0425_WYG_022-7b>¶
　　　題林泉閒居圗¶
向在紅塵羡彼閒而今我亦水雲邊只應此日紅塵客¶
郤羡吾家小洞天¶
　　　題田婦紡績圗¶
稼穡艱難近頗知豈惟田婦獨如斯披圗不用多題品¶
只寫豳風七月詩¶
　　　題洛中諸公真率㑹圗¶
投老雲莊今八年我生常恨後諸賢一盃誰與同真率¶
<pb:KR4d0425_WYG_022-8a>¶
江上漁樵海上仙¶
諸公事業照乾坤請老還家語語温自愧無成年又未¶
也辭簪紱遯荒村¶
　　　為孔明解嘲¶
　　　　當年諸葛成何事只合終身作卧龍此前軰¶
　　　　之詩也竊謂孔明之心與三代之佐同非可¶
　　　　以出處論其髙下故為賦此以解其嘲云¶
孔明雖與漢為臣尺寸無増只舊貧廊廟草廬初不¶
<pb:KR4d0425_WYG_022-8b>¶
異誰言只合卧終身¶
　　　過李溉之天心亭二首¶
久别天心水面亭風生吟袖喜重登謫仙将月㳺何處¶
揖徧雲山問不應¶
放眼乾坤獨倚欄古今如夢水雲閒南山也解留連客¶
直送嵐光到座間¶
　　　龍門¶
四野天門錦翠屏愛山直欲挟山行人生何必麒麟閣¶
<pb:KR4d0425_WYG_022-9a>¶
大字龍門記姓名¶
　　　觀含元殿故址¶
當時宫觀上凌霄回首陵夷半野蒿愛煞堯階土三尺¶
至今猶與北辰髙¶
　　　詠史¶
　　　　至治元年余辭官歸鄉里日以文籍山水自¶
　　　　娛因觀秦漢至魏晉事若有感於中者遂為¶
　　　　詠史詩四十六首以見意云¶
<pb:KR4d0425_WYG_022-9b>¶
　　　　齊威王¶
君道從来本不難令行惟在賞刑間烹阿封墨須臾頃¶
便覺全齊重泰山¶
　　　　左師觸龍¶
水惟曲折海能通指事直言未必功嘗愛左師開趙后¶
雍容宫殿滿春風¶
　　　　龎涓¶
縱横才略一孫卿底事将軍氣未平只此便知優劣了¶
<pb:KR4d0425_WYG_022-10a>¶
何勞樹下看輸贏¶
　　　　茅焦¶
積尸闕下欲成邱殺氣纒雲尚未收齊客膝行惟數語¶
誰知狼虎郤回頭¶
　　　　李斯趙髙¶
秦室斯髙兩巨奸﨑嶇心計各求安闔門到了歸誅滅¶
本欲謾君郤自謾¶
　　　　吕后¶
<pb:KR4d0425_WYG_022-10b>¶
婦人陰類狠淫俱故徳元勲半坐誅鈎弋後来非命死¶
茂陵剛斷古今無(惜髙祖不/誅此婦也)¶
　　　　彭越¶
乗危襲亂起蓬蒿千古風雲有許遭天下已平猶戀寵¶
誅夷休恨卯金刀¶
　　　　周勃¶
兵子何堪總百官陳平狡獪故多端明知宰輔為難事¶
不肯傳人袖手看¶
<pb:KR4d0425_WYG_022-11a>¶
　　　　武帝¶
内興土木外禽荒北伐東征事擾攘自已欲多渾忘盡¶
却評淖子不宜王¶
漢武公卿動滅夷殺心如此豈君宜他時坐蠱宫中禍¶
子䘮孫亡實自貽¶
　　　　霍光¶
妻行弑逆子專權無乃将軍太黙然女不納宫兒罪死¶
也應慚愧秺侯賢¶
<pb:KR4d0425_WYG_022-11b>¶
　　　　汲黯¶
大臣懼罪日驚惶强虜聞風亦退藏底事茂陵如此氣¶
不冠不敢見淮揚¶
　　　　公孫賀¶
明知漢武慘無恩相印悲持笑汝昬故使一身攖恥辱¶
鼎砧未必到全門¶
　　　　蘇武¶
為臣惟命敢辭難脱遇艱難亦自安試看子卿持節處¶
<pb:KR4d0425_WYG_022-12a>¶
雪花如席不知寒¶
　　　　主父偃¶
鼎食渾能幾許甜先生不避朶頥嫌他時舉族皆夷滅¶
此味方知極苦嚴¶
　　　　韋賢¶
一自留侯去决然再無髙士為膠弦力辭台鼎歸田里¶
此日方知有此賢¶
　　　　丙吉¶
<pb:KR4d0425_WYG_022-12b>¶
瑞氣天成五色文長安獄邸閉皇孫䕶持髙廟神靈在¶
相國應宜不有恩¶
　　　　蕭望之¶
自省無愆任衆排便歸廷尉亦何哀當時恨殺朱雲戇¶
早是剛腸勸自裁¶
　　　　京房¶
盈虗消息理精微易學從来貴見幾箇裏懵然無所見¶
區區占候是耶非¶
<pb:KR4d0425_WYG_022-13a>¶
　　　　楊惲¶
相臣得罪息交㳺私室兢兢若自囚歌酒放懐非汝事¶
本期行樂郤成憂¶
　　　　王章¶
浮雲蔽日黯無輝此際翻然便合歸説似獄中京兆尹¶
牛衣未必下朝衣¶
　　　　谷永¶
倚中有救恣開陳縷數危亡在莫晨去斾不過交道廐¶
<pb:KR4d0425_WYG_022-13b>¶
至今寃血漬京塵¶
　　　　息夫躬¶
正進猶難免罪尤况行不法望公侯區區狡計知何益¶
贏得千年臭不休¶
　　　　彭宣¶
百詐千邪安漢公忠良那肯與相從勇投印綬超然去¶
不信孔光無媿容¶
　　　　梅福¶
<pb:KR4d0425_WYG_022-14a>¶
忠言無路徹宸聰詭服深藏吳市中只道世間無白雉¶
豈知天外有㝠鴻¶
　　　　龔勝¶
解印歸来老分甘素衣不受一塵沾忽驚有詔從天下¶
頓覺衰癃十倍添¶
　　　　劉歆¶
拍塞胸中書五車郤能委曲事奸邪當時似此知多少¶
豈止先生可嘆嗟¶
<pb:KR4d0425_WYG_022-14b>¶
　　　　王莽¶
桃李原無松柏心鴟梟强作鳯凰音當時一切皆從古¶
底事阿衡用意深¶
　　　　王皓王嘉(二隠士公孫述累/徵不起遂賜死)¶
隠無真識保終難勢廹誰能不改顔愛殺蜀中兩夫子¶
甘心伏劍死空山¶
　　　　韓歆(以直言/自殺)¶
直言為國舉朝無幸有縁何却見誅文叔襟懐乃如此¶
<pb:KR4d0425_WYG_022-15a>¶
誰言髙祖與同符¶
　　　　馬援¶
丈夫竒節在邊庭不願黄腸送此生底事五溪煙瘴底¶
鄉居却羡少㳺榮¶
　　　　劉昆¶
矯情干譽世紛然才有微功即自傳滅火反風言偶爾¶
此心安得不廻天¶
　　　　桓榮¶
<pb:KR4d0425_WYG_022-15b>¶
諸生為學務明倫受印何須廣坐陳以此便為稽古力¶
阿榮胸次太埃塵¶
　　　　黄憲¶
風㫖言談了不聞諸君降伏毎疑人乃知道義熏蒸處¶
形迹俱無物自春¶
　　　　楊震¶
喜君清白羡君忠既去宜平磈礧胸半路慨然甘自酖¶
先生舒巻欠雍容¶
<pb:KR4d0425_WYG_022-16a>¶
　　　　李固杜喬¶
危邦何可一朝居二子雖忠識亦疎地下若逢楊太尉¶
不須更問國何如¶
小人方寸足機阬君子從来直道行二者早知難並處¶
不如田里樂餘生¶
　　　　魏桓(累徵不起或勸其行桓曰后宫/可損乎左右權倖可去乎云云)¶
將進先思已所行所行不遂有何榮直教遇難方知止¶
郤笑渠儂理未明¶
<pb:KR4d0425_WYG_022-16b>¶
　　　　朱震(陳蕃友也蕃誅為匿其/子事覺考掠終不肯言)¶
交道衰㣲數百年死亡誰肯與周全如何當日陳蕃榻¶
止為南州孺子懸¶
　　　　范滂¶
時危政要似愚癡出位譏評恐未宜可惜許多忠義士¶
纍然俱與禍相隨¶
　　　　陳容(在袁紹座見臧洪甘/與同死紹亦殺之)¶
不期袁紹共生全甘與臧洪赴九泉毎誦此言千載下¶
<pb:KR4d0425_WYG_022-17a>¶
令人毛髪尚森然¶
　　　　禰衡¶
才如利器要深藏揮霍於人何可當自古殺身多坐此¶
聖賢固不貴詞章¶
　　　　袁閎(為黨人潛土/室中十八年)¶
志士從来多苦心逃名不厭土房深弟兄妻子皆無見¶
時有白頭老母臨¶
　　　　龎徳公¶
<pb:KR4d0425_WYG_022-17b>¶
鹿門佳處恣逰遨誰識沉冥一世豪莫把功名論出處¶
卧龍終讓徳公髙¶
　　　　司馬懿¶
魏移漢祚未須臾三馬槽中已夢符天道好還良可畏¶
不如為善百無虞¶
　　　　蔡邕¶
殿廷白晝墮青蜺乾道無剛政可知顧此何時陳正論¶
有才無識亦堪悲¶
<pb:KR4d0425_WYG_022-18a>¶
　¶
　¶
　¶
　¶
　¶
　¶
　¶
　¶
<pb:KR4d0425_WYG_022-18b>¶
　¶
　¶
　¶
　¶
　¶
　¶
　¶
　歸田類稿巻二十二¶
